Дана імплементація ShowerLoop має наступні особливості:
 - повністю автоматичні режими: Loop та очистка, вмикаються за часом роботи основного насосу. При бажанні можна включити режим очистки вручну
 - багатоступеневий септик, як перший елемент очищення, дозволяє значно продовжити життя основних вугільних фільтрів
 - спрощення й здешевлення конструкції. У нас лише 1 електро-механічний клапан. В оригіналі - 5. Основні вугільні фільтри суттєво менші, дешевші й простіші, ніж в оригіналі. Є ідея як ще спростити їх (та й всі труби) в наступній версії.

Управління максимально спрощене й розраховане навіть на дітей. Бойлер має бути включеним трохи заздалегідь. Потім користувач відкриває змішувач й регулює температуру, як на звичайному душі. За годину роботи насосу система очистки включається автоматично, але не раніше ніж користувач закрив змішувач. В цей момент зливається майже вся вода з першого септика. В наступний сеанс роботи системи вода подається ззовні до тих пір, поки не наповниться бак, з якого вона зливалася. Ручний “bypass” режим потрібен, якщо треба помити щось брудне. Тоді вода подається ззовні, не йде через фільтри й відразу відкачується при потраплянні в бак.
